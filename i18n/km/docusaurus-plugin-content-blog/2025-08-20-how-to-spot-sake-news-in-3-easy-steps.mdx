---
slug: how-to-spot-sake-news-in-3-easy-steps
title: ប្រើប្រាស់ ៣ ជំហាននេះដើម្បីកំណត់សម្គាល់ព័ត៌មានក្លែងក្លាយ
authors: [LookCloser_Hub]
tags: [mediaLiteracy, factChecking, onlineMyths, fakeNews]
---

ពួកយើងតែងឃើញនៅចំណងជើងនៃការបង្ហោះ ឬអត្ថបទដែលមើលទៅដូចជាការពិត។ ការបង្ហោះដែលត្រូវបានចែករំលែកដ៏ច្រើនសន្ធឹក ឬព័ត៍មានថ្មីៗដែលសាច់ញាតិរបស់យើងបានចែករំលែកដែលពួកគេអះអាងថាជាការពិត។ ប៉ុន្តែគ្រប់យ៉ាងនៅលើ Online មិនមែនមានន័យថាវាជាការពិតទាំងអស់នោះទេ។ ជាក់ស្តែងទៅ ព័ត៍មានក្លែងក្លាយត្រូវបានចែកចាយបន្តលឿនជាងព័ត៍មានពិត ព្រោះវាត្រូវបានបង្កើតទ្បើងដើម្បីទទួលបានការចាប់អារម្មណ៍។

តើយើងគួគិតបែបណា? ដំណឹងល្អនោះគឺអ្នកមិនចាំបាច់ក្លាយជាអ្នកកាសែតនោះទេ ដើម្បីអាចសំគាល់បានថាព័ត៍មានណាពិត ឬមិនពិត។ អ្នកអាចសំគាល់លើព័ត៍មានក្លែងក្លាយបាននៅមុនពេលចែករំលែកឬជឿជាក់វាបាន ដោយប្រើជំហានទំាង៣នេះ

<!-- truncate -->


---

### 🧐 ជំហានទី ១៖ រកមើលប្រភពច្បាស់លាស់សិន
សួរខ្លួនឯងសិនថា តើព័ត៌មាននេះចេញមកពីណា?
- តើព័ត៌មាននេះចេញមកពីប្រភពសារព័ត៌មានល្បីណាមួយ ឬមកពីផុសរបស់នរណាម្នាក់នៅលើបណ្តាញសង្គម?
- តើគេហទំព័រនេះ មានអ្វីគួអោយសង្ស័យដែរឬទេ? តើវាមាន ពាណិជ្ជកម្មច្រើន តំណភ្ជាប់បោកបញ្ឆោត ឬមិនមាន Page ដែលនិយាយពីគេហទំព័រខ្លួនដែរឬទេ?

👉 ចំណាំ៖ ចូរមើលអាសយដ្ឋានគេហទំព័រ។ បើអាសយដ្ឋាននោះគឺ “bbc-news-now.net” ជាជាង “bbc.com” ដែលជាអាសយដ្ឋានផ្លូវការរបស់សារព័ត៌មាន BBC នោះ វាអាចនឹងជាគេហទំព័រព័ត៌មានក្លែងក្លាយទេ!

---

### 🔍 ជំហានទី ២៖ កុំទាន់ជឿចំណងជើង–ត្រូវអានអត្ថបទឱ្យចប់សិន
ចូរអ្នកចាំថា ចំណងជើងអត្ថមានព័ត៌មានក៏ដោយគឺគេសរសេរដើម្បីទាក់ទាញចំណាប់អារម្មណ៍របស់អ្នក ឱ្យអ្នករំជើបរំជួលហើយចុចទៅអានគេហទំព័រ ឬទៅសរសេរខមិន។ 
ដូចនេះ ចូរអ្នក៖
- អានអត្ថមានឱ្យចប់សិនមុនជឿឬធ្វើការវាយតម្លៃ
- ពិនិត្យមើលថាតើអត្ថមាននោះមានភ្ជាប់ជាមួយតួរលេខជាក់លាក់ ភស្តុតាង ឬការភ្ជាប់សំដឺរបស់អ្នកជំនាញមកសរសេរដែរឬទេ
- ពិនិត្យមើលថាតើមានប្រភពណាផ្សេងដែលរាយការណ៍ពីព័ត៌មាននេះដែរឬទេ

👉 ចំណាំ៖ ប្រសិនបើមានតែផុសមួយ ឬគេហទំព័រមិនជាក់លាក់តែមួយដែលបានផ្សាយព័ត៌មាននេះ យើងមិនទាន់អាចទុកចិត្តបានទេ!

---

### ✅ ជំហានទី ៣៖ ផ្ទៀងផ្ទាត់ដោយប្រើឧបករណ៍ពិនិត្យការពិត
បើមានទាន់ច្បាស់ថាពិតឬមិនពិត ត្រូវពិនិត្យឡើងវិញ!
- បើមានរូប ប្រើ Google Reverse Image Search ដើម្បីពិនិត្យមើលប្រភពរូបត្រឹមត្រូវ ជៀសវាងមានអ្នកបានយករូបពីព័ត៌មានផ្សេងមកសរសេរបំភ្លៃជារឿងផ្សេង
- មើលកាលបរិច្ឆេទ។ ពេលខ្លះព័ត៌មានចាស់ទេ តែត្រូវបានគេយកមកផ្សព្វផ្សាយឡើងវិញដើម្បីទាក់ទាញអារម្មណ៍អ្នកអាន

👉 ចំណាំ៖ ចំណាយពេលស្រាវជ្រាវតែ ៣០ វិនាទីប៉ុណ្ណោះអាចជួយអ្នកកុំឱ្យចែករំលែកព័ត៌មានមិនពិត!

---

សរុបមក៖
ព័ត៌មានក្លែងក្លាយមានគ្រប់ទីកន្លែង ប៉ុន្តែវាមិនអាចបោកបញ្ឈោតអ្នកបានទេប្រសិនបើអ្នកចេះកត់សម្គល់វា។ តាមរយៈការត្រួតពិនិត្យប្រភព អានហួសពីចំណងជើងទៅដល់អត្ថបទដោយលម្អិត និងផ្ទៀងផ្ទាត់ជាមួយវិធីត្រួតពិនិត្យការពិតមួយចំនួន អ្នកនឹងអាចការពារខ្លួននិងមនុស្សជុំវិញខ្លួនពីព័ត៌មានមិនពិត។

:::tip គន្លឹះ

លើកក្រោយ ពេលដែលអ្នកឃើញផុស ឬព័ត៌មានដ៏គួរឱ្យភ្ញាក់ផ្អើលនៅលើអុីនធឺណែត សូមសម្រួលអារម្មណ៍សិន និងសាកល្បងប្រើ 3 ជំហាននេះ។ ការចែករំលែកប្រកបដោយទំនួលខុសត្រូវគឺជាវិធីដ៏ល្អបំផុតមួយដែលយើងទាំងអស់គ្នាអាចធ្វើឱ្យអុីនធឺណែតកាន់តែឆ្លាតវៃ និងមានសុវត្ថិភាពជាងមុន។

:::